{
    "text": "టీమిండియాకు కెప్టెన్సీ వహిస్తున్న ఆటగాళ్లు ఎన్నో ఒడిదుడుకులు ఎదుర్కొంటూ వస్తున్నారు. గెలిచినప్పుడు ప్రశంసలు అందుకోవడంతో పాటు.. ఓడినప్పుడు అభిమానుల విమర్శలను ఎదుర్కొంటున్నారు. ఈక్రమంలో రోహిత్ శర్మ నాయకత్వంలో టీమిండియా ఎన్నో చారిత్రక విజయాలను సాధించింది. అదే సందర్భంగా ఎన్నో ఓటములను మూటగట్టుకుంది. గత ఏడాది వరల్డ్‌కప్ ఫైనల్స్‌కు రోహిత్ సేన చేరుకున్నప్పటికీ రన్నరప్‌తో సరిపెట్టుకోవల్సి వచ్చింది. రోహిత్ పొట్టి ఫార్మట్‌కు గుడ్‌బై చెబుతారని ఓవైపు వార్తలు వస్తున్నాయి. దీంతో టీ20 ప్రపంచకప్‌ను గెలవడం ద్వారా తాను టీ20 ఫార్మట్‌కు గుడ్‌డై చెప్పే యోచనలో ఉన్నట్లు తెలుస్తోంది. బార్బడోస్‌లో దక్షిణాఫిక్రాతో టీమిండియా టీ20 వరల్డ్‌కప్ ఫైనల్ ఆడనుంది. ఎనిమిది నెలల కాలంలో భారత్ రెండో ప్రపంచకప్‌ ఫైనల్ ఆడనుంది. 2023 క్రికెట్ ప్రపంచ కప్ ఫైనల్‌‌కు చేరుకున్నప్పటికీ భారత్ ఆస్ట్రేలియా చేతిలో ఓడిపోయింది. ప్రస్తుతం T20 ప్రపంచ కప్ 2024 ఫైనల్‌లో సౌతాఫ్రికాతో తలపడనుంది. ఐసీసీ టైటిల్ గెలుచుకునే అవకాశం భారత్‌కు వచ్చింది. దీంతోపాటు రోహిత్ శర్మపై బీసీసీఐ పెట్టుకున్న నమ్మకాన్ని నిలబెట్టుకునే అవకాశం దొరికినట్లైంది. టీ20 ప్రపంచకప్‌ ఫైనల్ సందర్భంగా భారత క్రికెట్ టీమ్ మాజీ సారధి సౌరవ్ గంగూలీ రోహిత్ శర్మపై ఆసక్తికర వ్యాఖ్యలు చేశారు."
}